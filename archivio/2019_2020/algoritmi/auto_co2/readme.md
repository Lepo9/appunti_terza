# Emissione di CO<sub>2</sub> dalle auto

Tutte le auto a motore termico producono una certa quantità di CO<sub>2</sub>, secondo la lista seguente:

* 2.380 g per litro di benzina consumato

* 1.610 g per litro di Gpl consumato

* 2.750 g per kg di metano consumato

* 2.650 g per litro di gasolio consumato

Si vuole scrivere un programma che permetta di calcolare quanta CO<sub>2</sub> si potrebbe evitare di immettere in atmosfera evitando di utilizzare la macchina per percorsi brevi, come ad esempio potrebbero essere quello casa-scuola o casa-lavoro, sostituendola con la bici o andando a piedi.

Il programma dovrà richiedere all'utente:
* il numero di chilometri percorsi al giorno, che deve essere compreso tra 1 e 10, altrimenti non sarebbe realistico sostituirlo con la bici (va quindi controllato e in caso reimmesso)
* la tipologia di alimentazione della macchina, tra quelle proposte nella lista precedente
* il numero di chilometri che l'auto può percorrere con un litro di carburante

Supponendo poi che il numero di chilometri sia quello di un tipico giorno lavorativo, quindi considerando 5 giorni alla settimana, il programma dovrà dire quanta CO<sub>2</sub> verrà buttata in atmosfera all'anno.

Il programma deve poi richiedere se si vuole procedere a rifare i calcoli con altri dati e continuare fino a quando l'utente non decide di smettere.
